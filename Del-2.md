# Del 2 - Projektopgave HI-FI

### Om opgaven
Anden del af HI-FI omhandler analyse, design, opsætning, implementering, test og dokumentation af et administrationssystem til HI-FI projektet.

Du skal som i første del fremstille din egen løsning - og du skal samtidig indgå i et fællesskab og samarbejde omkring forståelse, sparring, løsningsmuligheder og repetition af det lærte.

Vores rolle som undervisere er at sikre alle samarbejdsgrupper har klarhed over opgaven - samt at holde de nødvendige oplæg for at fremme forståelse for opgaven og tekniske løsninger.

Alle skal lave en arbejdsplan som dagligt ajourføres i en markdown på github.

### Opgavebeskrivelse

Du skal fremstille et administrationsmodul til din HI-FI webbutik. Modulet skal være beskyttet af et login-system, så kun butikkens administrator(er) har adgang til modulet.



Du bestemmer og designer selv brugergrænsefladen til systemet.

Alle funktioner skal analyseres og beskrives i en kravspecifikation, som du skal udvikle efter.

Systemets primære funktioner:
* Oprettelse af nye produkter
* Redigering af eksisterende produkter, herunder priser
* Fjernelse af produkter i systemet

Systemets sekundære funktioner:
* Profilside, herunder skift password
* Brugeradministration - oprettelse og administration af brugere - evt. roller
* Tilpasning af indhold på forside og kontaktside
* Tilpasning af menu
* Administration af kontakthenvendelser


### Tekniske krav
De tekniske krav er de samme som i første del, altså opgaven skal løses vha. HTML, CSS og Javascript (og evt. Bootstrap), som gennem API'er henter, indsætter og redigerer data.

### Forslag til arbejdsprocess
* Opsætning af tidsplan til arbejdsopgaver og prioritering
* Udarbejdelse af kravspecifikationer til de tre primære opgaver
* Udarbejdelse af designskitser og wireframes
* Opsætning af side(r) i HTML og CSS
* Ny analyse og eventuel tilpasning af databasen
* Programmering af moduler
* Bruger- og funktionstest
* Dokumentation af kode og funktionalitet i markdown-filer 



### Github
Som i første del
* Projektet skal med sin dokumentation lægges på Github.
* Der skal commites ved væsentlige ændringer eller færdiggørelse af en funktionalitet - og altid inden fyraften.
* Alle commit tekster på Github skal kort beskrive hvilke ændringer der er foretaget.

### Planlagte oplæg
* Introduktion til opgaven
* Oplæg omkring administrationsmoduler
* Loginsystem
 
_Redigeret af JABA, THAR og FRG November 2017_
